---
layout: post
title: Web Summit
description: Moja przygoda na konferencji Web Summit
headline: My code is getting worse, please send more chocolate
categories: [konferencja]
tags: [Web Summit]
place: Dublin
lang: pl
show_date: true
---

Data: *30-31 października 2013*<br>
Miejsce: *Dublin, Irlandia*

Dzisiaj chciałabym opowiedzieć Wam trochę o konferencji Web Summit.
Było to drugie wydarzenie w jakim uczestniczyłam w Dublinie pod koniec października.

## Jak się tam znalazłam?

Web Summit ogłosił, że ma do rozdania 50 darmowych wejściówek na tą konferencję dla kobiet zainteresowanych lub związanych z szeroko pojętymi technologiami. Wypełniłam więc formularz i wysłałam. Kilka dni później otrzymałam wiadomość z gratulacjami. Wygrałam bilet na Web Summit w Dublinie.

Była to dla mnie pierwsza tak ogromna konferencja. Ponad 10 000 odwiedzających, 300 prelegentów, wiele warsztatów, 7 sal wykładowych i wiele, wiele prezentowanych StartUpów z różnych dziedzin i różnych krajów.

Kiedy po raz pierwszy weszłam do RDS Main Hall (gdzie Web Summit się odbywał) widok zrobił na mnie kolosalne wrażenie wręcz przytłaczające. Ogromna ilość ludzi: wystawców, prelegentów, odwiedzających. Wszystko działo się tak szybko. Zaczęłam rozglądać się za salą dla developerów i miejscem gdzie miały odbywać się warsztaty. Przede wszystkim zdecydowałam, że wezmę udział w tych dwóch elementach konferencji. Było ciężko się tam odnaleźć ale dałam radę. ;]

## Sala dla developerów

W sali dla developerów spotkałam takich ludzi jak:

- Syd Lawrence z Twilio,
- Fred George z Outpace Systems
- Joel Spolsky z Stack Exchange
- PJ Hagerty z Engine Yard
- David Coallier z Engine Yard
- Sam Lessin z Facebook
- Adam Cheyer z Siri
- i wielu innych…

Prezentacje były dla mnie wciągające. Nawet nie wiedziałam kiedy ten czas uciekał. Miałam możliwość nauczyć się czegoś nowego z projektowania aplikacji, ich użyteczności, backendu, komunikacji i wielu innych rzeczy.

## Warsztaty

Uczestniczyłam przede wszystkim w warsztatach dotyczących HTML, JavaScript i CSS. Podobało mi się to, że mogłam wrócić do podstaw. Przypomnieć sobie podstawowe zasady jakimi się kierują.

Ostatnie warsztaty w jakich uczestniczyłam dostarczyły mi całkowicie nowej wiedzy na temat tworzenia StartUpów. Tak bardzo mi się spodobały, że postanowiłam sama stworzyć własny projekt prostej aplikacji. Na razie projekt ten robię tylko dla frajdy i tak by się czegoś nowego nauczyć. Chciałabym po części podzielić się z Wami wiedzą jaką zdobędę podczas tworzenia tej aplikacji. Mam nadzieję, że uda mi się to zrealizować w najbliższym czasie.

## Start up

Po zakończeniu wszystkich prezentacji i warsztatów miałam jeszcze trochę czasu by przejść się po głównej hali, na której można było zobaczyć różnego rodzaju StartUpy. Ludzie mają naprawdę niesamowite pomysły. Te pomysły zmotywowały mnie jeszcze bardziej do tworzenia ciekawych rzeczy. Wierzę, że jako ludzie możemy osiągnąć jeszcze więcej.

## Podsumowując

Moja podróż do Dublina była wspaniała. Widziałam mnóstwo niesamowitych miejsc i różnych kultur. Nauczyłam się wielu nowych rzeczy o ludziach, IT, developmencie i oczywiście o życiu również. Jeżeli będziecie mieli szansę pojechać w jakieś nowe miejsce, nie wahajcie się. Wykorzystajcie swoją szansę i uczcie się tak dużo jak tylko się da.

Trzymajcie się i do zobaczenia wkrótce.

<figure>
  <a href="{{ site.baseurl_root }}/images/websummit-2013/websummit.jpg"><img src="{{ site.baseurl_root }}/images/websummit-2013/websummit.jpg"></a>
</figure>
<figure class="third">
  <a href="{{ site.baseurl_root }}/images/websummit-2013/websummit2.jpg"><img src="{{ site.baseurl_root }}/images/websummit-2013/websummit2.jpg"></a>
  <a href="{{ site.baseurl_root }}/images/websummit-2013/disnay.jpg"><img src="{{ site.baseurl_root }}/images/websummit-2013/disnay.jpg"></a>
  <a href="{{ site.baseurl_root }}/images/websummit-2013/websummit3.jpg"><img src="{{ site.baseurl_root }}/images/websummit-2013/websummit3.jpg"></a>
  <figcaption>Kilka wspomnień z WebSummit</figcaption>
</figure>
