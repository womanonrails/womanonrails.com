---
excerpt: >
  Często powtarzam słowa: _Przedwczesna optymalizacja to źródło wszelkiego zła_
  i całkowicie się z nimi zgadzam.
  Nie zmienia to faktu, że dziś chciałabym poruszyć temat optymalizacji
  (ale nie przedwczesnej).
  **Optymalizacja środowiska pracy**,
  czy mówiąc inaczej **efektywność** jest bardzo ważna.
  Kto nie chciałby pracować szybciej i mieć więcej wolnego czasu dla siebie?
  Ja na pewno tak.
  Z tego właśnie powodu dziś podzielę się z Tobą komendami
  i skrótami klawiszowymi przyśpieszającymi pracę z narzędziem **Slack**.
layout: post
photo: /images/slack-keyboard-shortcuts/slack-keyboard-shortcuts
title: Slack - narzędzie do komunikacji w zespole
description: Moje ulubione skróty klawiszowe
headline: Premature optimization is the root of all evil.
categories: [narzędzia, skróty klawiszowe]
tags: [skróty klawiszowe]
imagefeature: slack-keyboard-shortcuts/og_image-slack-keyboard-shortcuts.png
lang: en
---

Często powtarzam słowa: _Przedwczesna optymalizacja to źródło wszelkiego zła_ i całkowicie się z nimi zgadzam. Nie zmienia to faktu, że dziś chciałabym poruszyć temat optymalizacji (ale nie przedwczesnej). **Optymalizacja środowiska pracy**, czy mówiąc inaczej **efektywność** jest bardzo ważna. Kto nie chciałby pracować szybciej i mieć więcej wolnego czasu dla siebie? Ja na pewno tak. Z tego właśnie powodu dziś podzielę się z Tobą komendami i skrótami klawiszowymi przyśpieszającymi pracę z narzędziem **Slack**.

W moich poprzednich artykułach mówiłam już o efektywnym korzystaniu z takich narzędzi jak: [Guake]({{site.baseurl}}/guake-terminal "Guake - podręczny terminal"), [VS Code]({{site.baseurl}}/visual-studio-code "Skróty klawiszowe w Visual Studio Code"), [Sublime Text Editor]({{site.baseurl}}/sublime "Skróty klawiszowe w Sublime Text Editor") czy nawet [Git]({{site.baseurl}}/kategoria/git "Git - porady i wskazówki"). Teraz nadszedł czas na komunikator **Slack**. Slack jest narzędziem często wykorzystywanym w komunikacji zespołowej. Ponieważ praca zdalna staje się coraz bardziej popularna, to tym większe jest znaczenie sprawnego posługiwania się takim narzędziem jak Slack. Ja skupię się na dwóch rzeczach: przydatnych komendach i skrótach klawiszowych.

## Slack - komendy

- `/remind` - wpisując w pole tekstowe na przykład komendę `/remind me about meeting at 12:00`, możesz stworzyć przypomnienie dla siebie lub kogoś z zespołu dotyczące ważnego spotkanie, które rozpocznie się konkretnego dnia lub o konkretnej godzinie. Podobne przypomnienie można stworzyć do każdej odebranej lub wysłanej wiadomości. Bardzo przydatna funkcja. Wystarczy dać znać Slackowi, co chcemy zapamiętać bez potrzeby ustawiania przypomnień w zewnętrznym narzędziu.
- `/dnd` + czas - ustawia tryb nie przeszkadzać (ang. do not disturb). Jeżeli zaraz za komendą dodamy czas, to nie będzie potrzeby ustawienia go w oknie modalnym. Po wykonaniu tego polecenia zobaczymy literkę `z` przy ikonce naszego statusu.
- `/active` i `/away` - pokazuje lub ukrywa naszą obecność na Slaku. Kiedy użyjesz polecenie `/away`, Twój status przestanie świecić się na zielono. Przy użyciu `/active` status zmieni się z powrotem na zielony.
- `/collaps` i `/expand` - Gify i inne obrazki rozpraszają Twoją uwagę? Użyj komendy `/collaps` by ukryć wszystkie te elementy. Będziesz widzieć tylko sam tekst. Chcesz z powrotem widzieć wszystkie śmieszki na kanale użyj `/expand`.
- `/msg` + nazwa użytkownika lub kanału - pozwala wysłać Ci bezpośrenią wiadomość do wybranej osoby lub na wybrany kanał. Dzięki temu nie musisz się przełączać na odpowiednie okno. Możesz to zrobić z tego miejsca, w którym jesteś.
- `/mute` i `/unmute` - możesz wyciszyć lub przywrócić powiadomienia dla wybranego kanału lub osoby.
- `/save` - lista zapisanych wiadomości. By umieścić jakąś wiadomość na tej liście wystarczy ją zaznaczyć klikając w ikonkę zakładki w prawym górnym rogu wiadomości.

### Inne opcje

- Kiedy przygotowujesz jakąś wiadomość możesz ustawić jej **wysłanie na późniejszy czas**.
- Slack connect - to funkcjonalność zapraszania osób do danego obszaru roboczego Slacka, nawet jeżeli dana osoba jest z poza Twojej organizacji.
- Integracja z wieloma innymi narzędziami - Slack może być połączony z takimi narzędziami jak: Trello, kalendarz Google czy Google Drive. Wszystko zależy od tego jakich narzędzi używasz.

## Slack - skróty klawiszowe

Uważam, że twórcy Slacka zrobili dobrą robotę jeżeli chodzi o skróty klawiszowe w tym narzędziu. Znając je możesz praktycznie zapomnieć o myszce i zrobić w Slacku wszystko.

### Lista skrótów klawiszowych

Najważniejszy, przynajmniej na początku, skrót klawiszowy to ten do listy skrótów:

- `Ctrl + /` - wyświetla listę dostępnych skrótów klawiszowych

#### Zarządzanie obszarami roboczymi i panelami bocznymi
- `Ctrl + [1..9]` - przenosi między obszarami roboczymi po ich numerach
- `Ctrl + Shift + [` - przenosi na poprzedni obszar roboczy (ten skrót nie działa w moim przypadku)
- `Ctrl + Shift + ]` - przenosi na następny obszar roboczy (ten skrót nie działa w moim przypadku)
- `Ctrl + Shift + D` - pokazuje/chowa pasek boczny
- `Ctrl + .` - otwiera/zamyka panel boczny (np. z konkretnym wątkiem)
- `Ctrl + K` lub `Ctrl + T` - przenosi do wybranej konwersacji (wiadomości bezpośredniej lub kanału)

#### Nawigacja
- `Ctrl + J` - przenosi do nieprzeczytanych wiadomości
- `Ctrl + Shift + A` - pokazuje listę nieprzeczytanych wiadomości
- `Ctrl + Shift + T` - pokazuje listę wątków (używając strzałek można się po nich poruszać)
- `Ctrl + Shift + K` - pokazuje listę wiadomości bezpośrednich (DM)
- `Ctrl + Shift + M` - pokazuje listę wiadomości, gdzie zostaliśmy wspomnieni lub dodana została reakcja
- `Ctrl + Shift + S` - pokazuje listę zapisanych wiadomości
- `Alt + ↑,↓` - przenosi do poprzedniej/następnej wiadomości bezpośredniej lub kanału
- `Alt + Shift + ↑,↓` - przenosi do poprzedniej/następnej nieprzeczytanej wiadomości bezpośredniej lub na kanale

#### Obsługa wiadomości
- `Ctrl + N` - pozwala wysłać nową wiadomość (najpierw wybieramy do kogo ma być wysłana wiadomość, a później używając `Tab` lub `Enter` tą wiadomość możemy napisać)
- `↑` or `Ctrl + ↑` - edycja ostatniej wiadomości (jeżeli pole tekstowe jest puste)
- `Ctrl + Shift + \` - dodanie reakcji do ostatniej lub wybranej wiadomości
- `+: + [emoji name]` - dodanie konkretnej reakcji do ostatniej wiadomości (kiedy pole tekstowe jest puste)
- `Ctrl + Shift + Enter` - stworzenie snipetu
- `Ctrl + U` - dodanie pliku do wiadomości

#### Focus
- `F6` - zaznaczenie następnej sekcji (kilkukrotne klikanie pozwala przenosić zaznaczenie na kolejne panele)
- `Shift + F6` - zaznaczenie poprzedniej sekcji

Kiedy zaznaczona jest już odpowiednia wiadomość, możesz:

- `R` - dodać reakcję do wiadomości
- `E` - edytować wiadomość (jeżeli była Twoja)
- `T` or `→` - otworzyć wątek
- `↑` - zmienić zaznaczenie na następną wiadomość (kiedy pole tekstowe jest puste)
- `M` - ustawić przypomnienie dotyczące wybranej wiadomości
- `A` - zapisać lub usunąć wiadomość w zapisanych wiadomościach
- `S` - podzielić się z innymi wiadomością
- `P` - przypiąć lub odpiąć wiadomość
- `Delete` - usunąć wiadomość

#### Markdown

- otaczając tekst `*` - można pogrubić tekst
- otaczając tekst `_` - można pochylić tekst
- otaczając tekst `~` - można przekreślić tekst
- otaczając tekst <code class="highlighter-rouge">`</code> - można wstawić w linie fragment kodu
- używając <code class="highlighter-rouge">```</code> - można wstawić blok kodu
- używając `>` - można zacytować inną wiadomość

Poza używaniem składni markdown możemy też używać skrótów klawiszowych podobnie, jak to się odbywa w edytorach tekstowych. Na przykład pogrubienie uzyskamy za pomocą skrótu `Ctrl + B`. Wszystko zależy od wybranych preferencji w ustawieniach Slacka.

#### Wyszukiwanie
- `Crtl + G` - przeszukiwanie całego obszaru roboczego (Slack ma bardzo dobre wsparcie wyszukiwania, które jest podpowiadane w trakcie korzystania z niego)
- `Ctrl + F` - przeszukiwanie konkretnej konwersacji

#### Inne
- `Ctrl + Shift + Y` - ustawianie statusu
- `Page Up/Page Down` - skrolowanie góra/dół
