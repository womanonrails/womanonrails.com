---
excerpt: >
  To był mój drugi Hack4Good, w którym uczestniczyłam.
  Pierwszy, odbył się w [Dublinie](/pl/hack4good), a tym razem znalazłam się w Krakowie.
  Byłam tam wraz z trójką moich znajomych z pracy (Ulą, Alkiem i Grzesiem)
  oraz z naszym znajomym z [Rails Girls Poznań](/pl/rails-girls-rules) (Przemkiem).
  Zdecydowaliśmy się pracować razem oczywiście w Rails’ach...
layout: post
title: Hack4Good Kraków
video: https://vimeo.com/86457984
description: Hack4Good w Polsce
headline: My code is getting worse, please send more chocolate
categories: [hakaton]
tags: [hack4good]
place: Kraków
lang: pl
show_date: true
---

<br>
Czas: *2014-02-07 19:00 – 2014-02-09 21:00*<br>
Miejsce: *Kraków, PL*

To był mój drugi Hack4Good, w którym uczestniczyłam. Pierwszy, odbył się w [Dublinie]({{ site.baseurl }}/hack4good), a tym razem znalazłam się w Krakowie. Byłam tam wraz z trójką moich znajomych z pracy (Ulą, Alkiem i Grzesiem) oraz z naszym znajomym z [Rails Girls Poznań]({{ site.baseurl }}/rails-girls-rules) (Przemkiem). Zdecydowaliśmy się pracować razem oczywiście w Rails’ach. ;]

Na tym hackatonie czułam się stanowczo mniej skrępowana niż na poprzednim. Duży wpływ na to miała obecność moich znajomych, która była dla mnie bardzo istotna. Dziękuje wam kochani za to!

## Moim zdaniem ten Hack4Good posiadał dwie duże zalety

1. Mieliśmy 48 godzin na stworzenie aplikacji.

    Jak się później okazało, jest to czas w zupełności wystarczający na stworzenie działającego projektu. Co prawda nie wszystko udało się nam skończyć, ale każdy z nas chce dalej kontynuować pracę nad tym projektem.

2. Mieliśmy bezpośredni kontakt z ludźmi, który będą używać tej aplikacji.

    Dla mnie ta część hackatonu była najważniejsza. Mogłam zapytać o każdy szczegół, którego nie rozumiałam i od razu uzyskać odpowiedź. Dodatkowo czułam i dalej czuje że ta aplikacja jest im naprawdę potrzebna, że będą z niej korzystać. To było dla mnie bardzo motywujące. Myślę, że dla reszty zespołu również. Dzięki temu mieliśmy siły by stworzyć tą aplikację, nawet przy tak małej ilości snu.

## Co tak naprawdę robiliśmy przez ten czas?

Tworzyliśmy aplikację dla organizacji Mam Marzenie, która jest organizacjom non-profit. Organizacja ta pomaga dzieciom ciężko chorym w spełnianiu ich marzeń. Robią kawał naprawdę dobrej roboty. Mają tylko jeden problem większość ich pracy spisywana jest tylko na papierze co utrudnia komunikację między oddziałami w różnych miastach. By zrozumieć dobrze ich problem spędziliśmy mnóstwo czasu na rozmowach. Po kilku godzinach mieliśmy już plan działania i wizję tego co zamierzamy zrobić. Okazało się, że organizacji Mam marzenie przydałby się program, który ułatwiłby im zarządzanie danymi o sponsorach, wolontariuszach i sposobach spełnienia marzeń.

Zatem wzięliśmy się do pracy. Stworzyliśmy repozytorium, zdefiniowaliśmy zadania do zrobienia na geekli.st i zaczęliśmy kodzić. Krok po korku dodawaliśmy nową funkcjonalność do projektu. Ciężko pracowaliśmy, ale to była bardzo satysfakcjonująca praca. Na koniec mogliśmy zaprezentować nasze osiągnięcia jury i reszcie zgromadzonych tam osób. W ogólnym rankingu zajęliśmy piąte miejsce, ale nie to było dla nas istotne. Wygraliśmy coś o wiele lepszego:

- pracowaliśmy razem jako zespół
- rozwiązywaliśmy ciekawy problem
- spędziliśmy dużo czasu z innymi programistami
- mieliśmy mnóstwo zabawy
- ciekawe doświadczenia
- poznanie nowych ludzi
- oraz wspaniały cel do osiągnięcia

<br>
To był bardzo satysfakcjonujący weekend. Przeżyłam nową, niesamowitą przygodę. Zazwyczaj w pracy zajmuję się backendem, tym razem jednak wystąpiłam w roli grafika/frontendowca. To była świetna zabawa. Mogłam spojrzeć na projekt z zupełnie innej perspektywy. Myślę, że takie wydarzenia są naprawdę ciekawe. Wielu ludzi spotyka się w jednym miejscu i łączy ich ten sam cel: zrobić coś dobrego dla innych. Dostaliśmy niesamowicie dużo pozytywnej energii. Ogromne podziękowania dla organizatorów. Bardzo mi się podobało! Do zobaczenia następnym razem.
