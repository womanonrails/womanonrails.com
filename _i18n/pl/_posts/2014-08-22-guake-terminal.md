---
layout: post
title: Guake – podręczny terminal
description: Kilka słów o Guake - użytecznym terminalu
headline: My code is getting worse, please send more chocolate
categories: [narzędzia, skróty klawiszowe]
tags: [środowisko programistyczne, Linux, skróty klawiszowe]
lang: pl
---

Dziś chciałabym Ci opowiedzieć o pewnym narzędziu, którego używam od wielu lat. W swojej prostocie i użyteczności moim zdaniem jest niezastąpione. Jest to narzędzie {% include links/external-link.html name='Guake' url='http://guake-project.org/' %}.

## Co to jest Guake?

Guake jest wysuwanym z góry ekranu terminalem dostępnym dla systemów Linux z środowiskiem graficznym **GNOME**. Jeżeli używasz środowiska **KDE** możesz wypróbować program Yakuake. Jest on podobny do programu Guake. No dobrze ale jeżeli nie wiem czy mój Linux używa środowiska graficznego GNOME? Tego środowiska graficznego używają dystrybucje Linuksa takie jak Fedora, Debian, Ubuntu czy Mint. Jeżeli korzystasz z któregoś z nich, to używasz środowiska graficznego GNOME.

## Zalety Guake

Guake jest prostym narzędziem. Po pobraniu i zainstalowaniu, możesz go od razu uruchomić. Od tej chwili w dowolnym momencie gdy naciśniesz klawisz `F12`, zobaczysz wysuwający się z góry terminal. Po ponownym naciśnięciu `F12` terminal zniknie.

Taki terminal jest bardzo użyteczny. Jest dostępny przez cały czas, gdy tylko naciśniesz `F12`. Dodatkowo możesz w nim mieć otwartych kilka kart. Ja bardzo często pracuję z 3 lub 4 kartami. Pierwsza służy mi do przeglądania serwera, druga to konsola Ruby, trzecia obsługa gita a ostatnia zarezerwowana jest dla uruchamiania testów.

Bardzo lubię to narzędzie. W szczególności, że skonfigurowałam je sobie tak, by uruchamiało się wraz z systemem. Powala mi to całkowicie zapomnieć o włączaniu terminala. Naciskam `F12` i już mam dostępną konsolę. W szybki i prosty sposób mogę nawigować po otwartych w nim kartach. Ale najważniejsza, przy obsłudze Guake, jest dla mnie możliwość korzystania tylko z klawiatury bez konieczności przełączania się na mysz. Zwłaszcza w trakcie korzystania z laptopa, gdzie mam dostęp tylko to touchpada.

## Guake - Skróty klawiszowe

Jeżeli podoba Ci się to narzędzie, to zachęcam Cię do zapoznania się z jego skrótami klawiszowymi:

- `F12` - pokazuje/chowa terminal Guake
- `F11` - rozciąga Guake na pełny ekran
- `F2` - zmienia nazwę karty
- `Ctrl + Shift + T` - otwiera nową kartę
- `Ctrl + Shift + W` - zamyka bieżącą kartę
- `Ctrl + Shift + Q` - zamyka program
- `Ctrl + Shift + R` - zmiana nazwy bieżącej karty
- `Ctrl + ↑, ↓` - zmiana wielkości okna
- `Ctrl + Pg Up/Pg Dn` - zmienia bieżącą kartę na lewą/prawą
- `Ctrl + Shift + C` - kopiuje zaznaczony tekst z konsoli
- `Ctrl + Shift + V` - wkleja wybrany tekst do konsoli
- `Shift + Home/End` - pokazuje początek/koniec bufora konsoli
- `Shift + Pg Up/Pg Dn` - pokazuje ekran w górę/dół na konsoli
