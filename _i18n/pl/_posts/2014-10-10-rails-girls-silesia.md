---
excerpt: >
  Przeszłam długą drogę od momentu, gdy usłyszałam o warsztatach Rails Girls.
  Byłam uczestniczką, mentorowałam, a teraz po wielu staraniach
  udało mi się zorganizować warsztaty **Rails Girls w Gliwicach**.
  Jestem dumna z całego naszego zespołu.
  Dzięki ciężkiej pracy wszystkich zaangażowanych osób jedno z moich marzeń spełniło się.
  Ale zacznijmy od początku...
layout: post
title: Rails Girls Silesia 2014
video: https://vimeo.com/114024898
description: Organizuje pierwsze warsztaty Rails Girls na śląsku
headline: Premature optimization is the root of all evil.
categories: [warsztaty]
tags: [Rails Girls, Ruby on Rails]
place: Gliwice
lang: pl
show_date: true
---

<br>

Przeszłam długą drogę od momentu, gdy usłyszałam o warsztatach Rails Girls. Byłam uczestniczką, mentorowałam a teraz po wielu staraniach udało mi się zorganizować warsztaty **Rails Girls w Gliwicach**. Jestem dumna z całego naszego zespołu. Dzięki ciężkiej pracy wszystkich zaangażowanych osób jedno z moich marzeń spełniło się. Ale zacznijmy od początku...

Z inicjatywą Rails Girls zetknęłam się po raz pierwszy w 2013 roku. Planowane były wtedy warsztaty we Wrocławiu. Jednak trochę ze strachu, trochę wątpiąc w swoje umiejętności, nie zgłosiłam się na nie. Jak tylko zamknięto rejestrację bardzo tego żałowałam. Obiecałam sobie, że na następne warsztaty Rails Girls, to już na pewno się zgłoszę. Były to warsztaty [Rails Girls Poznaniu]({{ site.baseurl }}/rails-girls-rules "Warsztaty Rails Girls z perspektywy uczestniczki"). Wróciłam z nich zachwycona i pełna motywacji. Moim nowym celem stało się mentorowanie. Chciałam uczyć innych tego, co już sama się nauczyłam i zarażać ich swoją pasją. Swoje pierwsze kroki jako mentor stawiałam na warsztatach [Rails Girls Warsaw]({{ site.baseurl }}/rails-girls-warsaw "Warsztaty Rails Girls z perspektywy mentorki") w 2014 roku. To było niesamowite doświadczenie! Moje następne warsztaty z tej perspektywy to [Rails Girls Kraków]({{ site.baseurl }}/rails-girls-cracow "Warsztaty Rails Girls dla młodych"). Były one jeszcze bardziej wyjątkowe ze względu na młody wiek uczestniczek. Dziewczyny z gimnazjum i liceum chciały dowiedzieć się czegoś więcej o programowaniu, by w przyszłości móc pracować w IT. Po tych warsztatach chciałam już tylko więcej i więcej. Przejeździłam całą Polskę by być mentorem i dzielić się swoją wiedzą. Zaczęłam od Warszawy, później był Kraków, Wrocław, Łódź i Szczecin. Wróciłam też do mojego Poznania, tym razem nie jako uczestniczka, ale jako mentor. Za każdym razem gdy podróżowałam na kolejne warsztaty, ludzie pytali mnie: _A kiedy Ty zorganizujesz warsztaty Rails Girls?_ Zaczęłam nad tym pracować i oto jesteśmy w Gliwicach, gdzie po wielu miesiącach pracy zorganizowałam pierwsze warsztaty **Rails Girls Silesia**.

Zapraszam do obejrzenia filmu z warsztatów!
