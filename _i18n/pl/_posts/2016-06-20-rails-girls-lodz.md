---
layout: post
type: video
title: Rails Girls Łódź (16 – 17 Czerwiec 2016)
video: https://www.youtube.com/watch?v=VmNY-nrOYbM
video_type: youtube
description: Wideorelacja z Rails Girls Łódź
headline: My code is getting worse, please send more chocolate
categories: [warsztaty]
tags: [Rails Girls, Ruby on Rails]
place: Łódź
lang: pl
show_date: true
---

<br>

Jestem szaloną miłośniczką warsztatów Rails Girls. Po weekendzie spędzonym na <a href="{{ site.baseurl }}/rails-girls-warsaw-2016" title="Rails Girls Warsaw - wideorelacja">Rails Girls Warsaw</a> oto jadę na następne warsztaty. Tym razem byłam mentorem na trzeciej już edycji **Rails Girls Łódź**. Uwielbiam atmosferę tych warsztatów, a dzielenie się wiedzą to dla mnie czysta przyjemność. Najbardziej jednak lubię obserwować pasję z jaką przychodzą na warsztaty uczestniczki. Ich chęć do poznawania nowych rzeczy.

Warsztaty w Łodzi zaczęły się w piątek wieczorem. Był to czas na postawienie środowiska do pracy uczestniczkom oraz na zastanowienie się co dokładnie chcą one stworzyć podczas drugiego dnia warsztatów. Po tym tak zwanym _Installation Party_, wszyscy mentorzy wybrali się wspólnie na kolację. Mogliśmy na spokojnie porozmawiać o wyzwaniach jakie czekają na nas następnego dnia. Z samego rana w sobotę, zaraz po śniadaniu, zajęliśmy się właściwym programowaniem w Ruby. Po południu po objedzie nastąpiła chwila przerwy, w której mogliśmy wysłuchać krótkich, inspirujących prezentacji. A na deser połączyliśmy się z innymi trwającymi w tym samym czasie warsztatami Rails Girls. Jestem bardzo wdzięczna, że mogę być częścią tak wspaniałej społeczności jaką jest Rails Girls.

W tym roku szykuje się więcej wydarzeń Rails Girls, w których będę mentorem i nie tylko. Dodatkowo pojawi się coś specjalnego. Ale o tym później!

W międzyczasie zachęcam do obejrzenia wideo z warsztatów Rails Girls Łódź. Do zobaczenia!
