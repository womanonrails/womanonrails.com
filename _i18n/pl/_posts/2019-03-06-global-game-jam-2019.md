---
excerpt: >
  Global Game Jam to coroczny hakaton związany z grami.
  W tym samym czasie w wielu krajach na całym świecie graficy, dźwiękowcy
  i programiści spotykają się wspólnie by tworzyć gry komputerowe.
  Mają na to 48 godzin.
  Głównym celem tego hakatonu jest innowacja, eksperymentowanie i współpraca.
  Każdego roku uczestnicy dostają informację o nowym motywie przewodnim,
  jaki będzie obowiązywać podczas bieżącego game jamu.
layout: post
title: Global Game Jam Cieszyn 2019
video: https://vimeo.com/313649514
description: Jak przygotować działającą grę w 48 godzin?
headline: Premature optimization is the root of all evil.
categories: [hakaton]
tags: [Global Game Jam]
place: Cieszyn
lang: pl
show_date: true
---

<br>
Global Game Jam to coroczny hakaton związany z grami. W tym samym czasie w wielu krajach na całym świecie graficy, dźwiękowcy i programiści spotykają się wspólnie by tworzyć gry komputerowe. Mają na to 48 godzin. Głównym celem tego hakatonu jest innowacja, eksperymentowanie i współpraca. Każdego roku uczestnicy dostają informację o nowym motywie przewodnim, jaki będzie obowiązywać podczas bieżącego game jamu. Ma to być pewnego rodzaju inspiracja dla tworzonych w tym czasie gier. Po całym weekendzie pracy gry umieszczone zostają na stronie
[Global Game Jam](https://globalgamejam.org/).
Ja, do tej pory uczestniczyłam w trzech game jamach w Cieszynie. Jeżeli jesteś zainteresowana grami jakie współtworzyłam to zerknij na mój artykuł o [Global Game Jam Cieszyn 2016]({{site.baseurl}}/global-game-jam "Global Game Jam - Cieszyn 2016") lub na
[mój profil na Global Game Jam](https://globalgamejam.org/users/womanonrails).

Global Game Jam w Cieszynie jest jednym z moich ulubionych hakatonów. Uwielbiam takie inicjatywy i atmosferę panującą na nich. Człowiek naprawdę czuje, że tworzy coś co działa i jest funkcjonalne. To prawdziwa szkoła tworzenia MVP (ang. Minimum Viable Product). Masz tylko 48 godzin by stworzyć i zaprezentować gotowy produkt. Jeszcze lepiej jest, gdy masz możliwość współpracy z prawdziwymi grafikami. Naprawdę ma się wtedy zupełnie inną motywację. No i sama gra wygląda wspaniale. W tym roku motywem przewodnim game jamu było "What home means to you" czyli "Co znaczy dla Ciebie dom". Mój zespół myślał o zwierzętach, które mają swój dom zawsze ze sobą. Zwierzętach takich jak ślimaki. W ten dość prosty, ale również zabawny sposób powstała fabuła naszej gry. Ślimak Kamil chce pomóc swojej dziewczynie Lucy odzyskać zgubioną muszlę. Postanawia wybrać się w bardzo niebezpieczną podróż, by znaleźć jej zaginiony dom. Przy okazji chciałabym zwrócić Twoją uwagę na grę słów jaką tu zastosowaliśmy. Otóż _Kamil ślimak_ to **palindrom**, czyli wyrażenie brzmiące tak samo czytane od lewej do prawej jak i od prawej do lewej. Jeżeli masz ochotę zagrać w naszą _palindromową_ grę, zajrzyj [tutaj](https://fractalsoft.github.io/game-snailed-it "Gra Snailed it - możliwość zagrania"), i daj znać czy gra Ci się spodobała.

Na koniec mam dla Ciebie jeszcze dwa filmy z Global Game Jam w Cieszynie. Pierwszy z nich pokazuje prace nad naszą grą, którą nazwaliśmy
[Snailed it](https://globalgamejam.org/2019/games/snailed-it).
Drugi opowiada bardziej ogólnie o tym, co działo się w Cieszynie podczas game jamu. Dalej jestem pod ogromnym wrażeniem tego, co powstało w tym czasie. Zapraszam do oglądania! Dziękuje, że tu ze mną byłaś i do zobaczenia następnym razem!

<div class="fluid-width-video-wrapper" style="padding-top: 56.2766%;"><iframe src="https://player.vimeo.com/video/320432291" frameborder="0" webkitallowfullscreen="" mozallowfullscreen="" allowfullscreen="" id="fitvid823973"></iframe></div>
