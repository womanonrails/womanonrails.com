---
layout: post
type: video
title: Global Game Jam Cieszyn 2019
video: https://vimeo.com/313649514
video_type: vimeo
description: Jak przygotować działającą grę w 48 godzin?
headline: Premature optimization is the root of all evil.
categories: [hakaton]
tags: [Global Game Jam]
place: Cieszyn
comments: true
---

<br>
Global Game Jam to co roczny hakaton związany z grami. W tym samym czasie w wielu krajach na całym świecie graficy, dźwiękowcy i programiści spotykają się wspólnie by tworzyć gry komputerowe. Mają na to 48 godzin. Głównym celem tego hakatonu jest innowacja, eksperymentowanie i współpraca. Każdego roku uczestnicy dostają informację o nowym motywie przewodnim, jaki będzie obowiązywać podczas bieżącego game jamu. Ma to być pewnego rodzaju inspiracja dla tworzonych w tym czasie gier. Po całym weekendzie pracy gry umieszczone zostają na <a href="https://globalgamejam.org/" title="Global Game Jam - oficjalna strona" target="_blank" rel="nofollow noopener noreferrer">stronie Global Game Jam</a>. Ja, do tej pory uczestniczyłam w 3 game jamach w Cieszynie. Jeżeli jesteś zainteresowana grami jakie współtworzyłam to zerknij na mój artykół o <a href="{{ site.baseurl }}/global-game-jam" title="Global Game Jam - Cieszyn 2016">Global Game Jam w 2016</a> lub na mój <a href="https://globalgamejam.org/users/womanonrails" title="Mój profil na Global Game Jam" target="_blank" rel="nofollow noopener noreferrer">profil inicjatywy Global Game Jam</a>.

Global Game Jam w Cieszynie jest jednym z moich ulubionych hakatonów. Uwielbiam takie inicjatywy. Człowiek naprawdę czuje, że tworzy coś co działa i jest funkcjonalne. To prawdziwa szkoła tworzenia MVP (ang. Minimum viable product). Masz tylko 48 godzin by stworzyć i zaprezentować gotowy produkt. Jeszcze lepiej jest, gdy masz możliwość współpracy z prawdziwymi grafikami. Naprawdę ma się wtedy zupełnie inną motywację. No i sama gra wygląda wspaniale. W tym roku motywem przewodnim game jamu było "What home means to you" czyli "Co znaczy dla Ciebie dom". Mój zespół myślał o zwierzętach, które mają swój dom zawsze ze sobą. Zwierzętach takich jak ślimaki. W ten dość prosty ale również zabawny sposób powstała fabuła naszej gry. Ślimak Kamil chce pomóc swojej dziewczynie Lucy odzyskać zgubioną muszlę. Postanawia wybrać się w bardzo niebezpieczną podróż, by znaleźć jej zaginiony dom. Przy okazji chciałabym zwrócić Twoją uwagę na grę słów jaką tu zastosowaliśmy. Otóż _Kamil ślimak_ to **palindrom**, czyli wyrażenie brzmiące tak samo czytane od lewej do prawe jak i od prawej do lewej. Jeżeli masz ochotę zagrać w naszą _palindromową_ grę, zajrzyj <a href="https://snailed-it.fractalsoft.org/play.html" title="Gra Snailed it - możliwość zagrania" target="_blank" rel="nofollow noopener noreferrer">tutaj</a>, i daj znać czy gra Ci się spodobała.

Na koniec mam dla Ciebie jeszcze dwa filmy z Global Game Jam w Cieszynie. Pierwszy z nich pokazuje prace nad naszą grą, którą nazwaliśmy <a href="https://globalgamejam.org/2019/games/snailed-it" title="Snailed it - Global Game Jam profil" target="_blank" rel="nofollow noopener noreferrer">Snailed it</a>. Drugi opowiada bardziej ogólnie o tym, co działo się w Cieszynie podczas game jamu. Dalej jestem pod ogromnym wrażeniem tego, co powstało w tym czasie. Zapraszam do oglądania! Dziękuje, że tu ze mną byłaś i do zobaczenia następnym razem!

<div class="fluid-width-video-wrapper" style="padding-top: 56.2766%;"><iframe src="https://player.vimeo.com/video/320432291" frameborder="0" webkitallowfullscreen="" mozallowfullscreen="" allowfullscreen="" id="fitvid823973"></iframe></div>
